# 🧑🏻‍🚀 NFCtron Frontend Case Study (Seating)

> 👋 Vítejte u zadání pro kandidáty na pozici ⚛️ **React a Typescript Frontend Developer** v NFCtron! Vaším úkolem bude
> dokončit jednoduchou React aplikaci pro nákup vstupenek na akci.

<img src="https://www.nfctron.com/data/blog/hr-mock.1733915983.jpg" alt="Buduj s NFCtron!" />

## 🎯 Úvod

Předpřipravili jsme pro vás základ aplikace s přednastavenými nástroji a hlavním layoutem (neznamená to ale však že jej nemůžete upravit dle vlastního uvážení).
Zaroveň pro aplikaci existují připravené [API endpointy](./API.md), které budou potřebné pro získání dat k zobrazení.

**👉🏻 Vaší úlohou bude aplikaci funkčně dokončit.**

### High-Level popis aplikace

Aplikace by měla být jednoduchá SPA, která umožní zobrazit detail akce s mapou dostupných sedadel .
Uživatel si po příchodu může prohlížet sedadla a libovolně je do svého nákupního košíku přidávat či naopak z něj odebírat.
V tomto kroce má uživatel přehled o počtu vstupenek v košíku a jejich celkové hodnotě.
Před dokončením objednávky je uživatel vyzván k vyplnění potřebných údajů, v případě že nevyužil možnost přihlášení se do svého účtu.
Odesláním objednávky je pak uživatel informován o jejím vytvoření či případné chybě a tímto krokem je scope aplikace uzavřen.

![Base Layout](./base-layout.png)

## 🌱 Požadavky na Funkčnost

Aplikace by měla být schopna:

-   [x] Zobrazit onepage detail akce s relevantními údaji z API (obrázek, název, popis, datum, ...)
-   [x] Zobrazit mapu dostupných sedadel (řada, sedadlo) z API.
    -   zde není třeba mapu vykreslovat optimalizovaně, např. pomocí Canvas API/SVG, postačí jako HTML prvky
    -   pozor na pořadí sedadel (ne vždy přijdou všechna sedadla po sobě 👀)
-   [x] Po kliku na sedadlo umožnit jeho přidání do košíku (případně odebrání, pokud je již v košíku).
-   [x] Spravovat obsah košíku s využitím promyšleného state managementu.
-   [x] Zobrazit aktuální počet vstupenek v košíku a jejich celkovou hodnotu (ve správné měně a formátu).
-   [x] Po kliknutí na "Koupit vstupenky" umožnit přihlášení nebo vyplnění potřebných údajů jako "host".
-   [x] Vytvořit objednávku skrze API a zobrazit výsledek (úspěch nebo chybu).

## 🌟 Bonusové Funkce

-   [x] Umožnit přidání akce do kalendáře.
-   [x] Multijazyčnost aplikace.

_A dalším vychytávkám se meze nekladou! Ukažte, co umíte! 💫_

## ☝🏻 Dobré vědět

-   Předpokládaná časová náročnost jsou **2-4 hodiny** čistého času (dle zkušenosti).
-   Aplikace musí být psána v jazyce **TypeScript**.
-   Využití jiných knihoven není zakázáno, naopak **je doporučeno**.
-   Ve výchozím kódu aplikace lze dělat naprosto libovolné změny.
-   Dbejte na kvalitu kódu, jeho čitelnost a strukturu.

## 📋 Kritéria Hodnocení

-   Funkčnost a splnění funkčních požadavků.
-   Vzhled aplikace a responzivita na mobilních zařízeních.
-   Práce s daty, state management a volání API.
-   Kvalita, struktura a komentování/dokumentace kódu.
-   Práce s Git.

## 🪜 Jak postupovat?

1. Udělejte si fork tohoto repozitáře.
2. Nastavte si své oblíbené vývojové prostředí.
3. Dokončete úkol dle požadavků a zadání výše.
4. Průběžně commitujte a pushujte své změny.
5. Otestujte řádně svou aplikaci.
6. Jakékoliv komentáře, či doplnění informací/dokumentace k vaší práci uvítáme v souboru `COMMENTS.md`.
7. Svou aplikaci ideálně nasaďte na nějaký hosting (doporučujeme ▲ Vercel).
8. Po dokončení úkolu přiložte do žádosti u našeho inzerátu [React a Typescript Frontend Developer | Incubation 2025](https://www.nfctron.com/cs/kariera/react-a-typescript-frontend-developer-incubation-2025):
    - odkaz na Váš repozitář,
    - a odkaz na nasazenou aplikaci.

📧 Máte-li jakékoli dotazy nebo potřebujete pomoci, neváhejte se na nás obrátit na emailu [hr@nfctron.com](mailto:hr@nfctron.com).

---

Přejeme vám hodně štěstí a těšíme se na vaše řešení! 🌟

_–– Tým NFCtron_
